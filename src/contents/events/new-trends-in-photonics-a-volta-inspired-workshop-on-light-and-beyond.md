---
image:
  alt: "locandina New Trends in Photonics "
  url: /assets/immagine.jpg
title: New Trends in Photonics - A Volta-Inspired Workshop on Light and Beyond
description: "Promosso dal Comitato Nazionale per la Celebrazione del
  Bicentenario della morte di Alessandro Volta in collaborazione con il
  Dipartimento di Scienza e Alta Tecnologia dell’Università degli Studi
  dell’Insubria. L’iniziativa segnerà l’inaugurazione ufficiale del nuovo Como
  Lake Institute of Photonics (CLIP), centro di ricerca dedicato alla fotonica,
  disciplina chiave per lo sviluppo scientifico e tecnologico. "
location: Villa Saporiti e Chiostro di Sant’Abbondio, Como
tags:
  - events
---
Il programma ha previsto tre giornate di workshop e dibattiti che sono iniziati **martedì 16 settembre 2025**, presso **Villa Gallia** a Como, dove si è tenuta la presentazione ufficiale del CLIP - Como Lake Institute of Photonics alla presenza di istituzioni, rappresentanti del Comitato Nazionale per la Celebrazione del Bicentenario della morte di Alessandro Volta e dell’Università degli Studi dell’Insubria. 

Nello stesso giorno si è tenuta la *Keynote Lecture tenuta dal Prof. Jerome V Moloney della University of Arizona, Tucson, USA,* oltre alle ulteriori sessioni scientifiche che hanno arricchito il programma.

**Mercoledì 17 e 18 settembre 2025**, presso il **Chiostro di Sant’Abbondio**, sono continuate le conferenze e i contributi scientifici iniziati il giorno prima, a cura di oltre 30 relatori di rilievo a livello italiano e internazionale. 

Il 2025 coincide con l’avvio delle Celebrazioni del bicentenario della morte di Alessandro Volta (1827-2027), figura simbolo della scienza italiana e mondiale.
Nel solco di questo tributo, la prima edizione dell’evento “New Trends in Photonics – A Volta-Inspired Workshop on Light and Beyond” e l’inaugurazione del CLIP hanno assunto un significato ancora più forte: proiettare Como e il suo territorio verso le sfide scientifiche del futuro, nel nome dell’illustre fisico che qui iniziò le sue ricerche.

Promossa dal Comitato Nazionale per la Celebrazione del Bicentenario della morte di Alessandro Volta e con il sostegno dell’Università degli Studi dell’Insubria, l’iniziativa si inserisce anche nel quadro degli **Obiettivi di Sviluppo Sostenibile dell’Agenda ONU 2030**, in particolare: *Istruzione di qualità (SDG 4), Parità di genere (SDG 5) e Imprese, innovazione e infrastrutture (SDG 9)*.
